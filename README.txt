- La Ruota Della Fortuna

Una partita de La ruota della Fortuna è strutturata in 5 manche di gioco, a cui partecipano 3 concorrenti. L’obiettivo per i concorrenti, in ogni manche, è di indovinare una frase misteriosa, su un tema comunicato. 
La frase è celata da un tabellone che inizialmente mostra una cella vuota per ogni lettera della frase (separando le parole con spazi), e che incrementalmente, in base alle chiamate effettuate dai giocatori, 
rivela le lettere che la compongono. Per ogni consonante individuata i concorrenti ricevono dei punti che si accumulano in un deposito relativo alla manche di gioco. 
Il concorrente che individua la frase misteriosa vince la manche e trasferisce i punti guadagnati nel deposito dell’intera partita. Al termine dell'ultima manche, 
il concorrente con il punteggio più alto nel deposito della partita viene proclamato vincitore. In ogni manche di gioco, i 3 concorrenti giocano a turno, sequenzialmente, effettuando in ogni turno di gioco una o più mosse. 
L’alternanza dei turni dipende dalla bravura dei giocatori nell’individuare le lettere che compongono la frase, e dalla fortuna. I concorrenti infatti si affidano ad un generatore di numeri casuale che regola l'andamento 
dei turni e i punti guadagnabili. Nella versione televisiva il generatore era realizzato da un dispositivo meccanico, denominato ruota della fortuna, un grosso cerchio suddiviso in settori colorati. 
La ruota veniva fatta girare dai concorrenti, e l'esito dell’estrazione corrispondeva all’etichetta riportata nel settore in corrispondenza del concorrente una volta che la ruota aveva concluso la rotazione. 
La ruota può determinare: 
1) la quantità di punti acquisiti per ogni consonante individuata dal concorrente (da 300 a 1000), 
2) il passaggio del turno di gioco al concorrente successivo (Passa), 
3) l’azzeramento del punteggio parziale del concorrente (Perde), e 
4) un eventuale bonus per mantenere il turno di gioco (Jolly). 
Qui nel seguito, per analogia con il gioco televisivo, riferiremo l’azione di estrazione effettuata dal concorrente con l'espressione gira la ruota. 
Inoltre, denotiamo come mosse, le seguenti azioni:
i) girare la ruota, 
ii) chiamare una consonante, 
iii) chiamare una vocale,
iv) spendere un bonus (Jolly), e 
v) provare a dare la soluzione.
In ogni manche, ogni giocatore, come prima mossa deve necessariamente girare la ruota. Il concorrente che acquisisce il primo turno di gioco nella prima manche è determinato casualmente. 
Il primo turno sarà assegnato a rotazione a tutti i concorrenti nelle manche successive.
All’inizio di ogni manche viene comunicato, come indizio, il tema della frase misteriosa da indovinare. Il primo concorrente gira la ruota. Se la ruota indica Passa, il concorrente perde il turno di gioco, 
che passa al secondo concorrente, mentre se indica Perde, il concorrente, oltre a perdere il turno, perde tutti i punti acquisiti nella manche. Se la ruota indica Jolly, 
il concorrente riceve un bonus che potrà decidere di spendere in seguito per evitare di perdere il turno di gioco, e mantiene il turno. Infine, se la ruota riporta un punteggio numerico, il concorrente deve chiamare, 
entro 5 secondi, una consonante. Se la consonante chiamata non è presente nella frase, o se erroneamente viene chiamata una vocale, oppure se il concorrente non comunica la consonante in tempo, 
oppure se chiede di dare la soluzione, il turno di gioco passa al concorrente successivo. Mentre, se la consonante è presente, le caselle del tabellone che nascondono la lettera richiesta mostrano la consonante 
individuata e il concorrente acquisisce il punteggio indicato dalla ruota moltiplicato per il numero di occorrenze della consonante nella frase. Il punteggio acquisito si somma al punteggio parziale del concorrente 
per la manche in corso. A questo punto, lo stesso concorrente può effettuare una nuova mossa, scegliendo, entro 5 secondi, di:
1. girare nuovamente la ruota, riapplicando i criteri precedentemente illustrati
2. dare la soluzione, ossia comunicare, entro 10 secondi, la frase misteriosa. Se la frase comunicata corrisponde alla frase misteriosa il concorrente vince la manche acquisendo nel deposito della partita
il punteggio parziale collezionato fino a quel momento, se invece la frase non è corretta, o la soluzione non è comunicata per tempo, il turno di gioco passa al concorrente successivo.
3. comprare una vocale, al costo di 1000 punti, che vengono sottratti dal deposito della manche del concorrente. Se il concorrente, nel deposito della manche, non dispone di un quantitativo di punti sufficiente 
all’acquisto, o se la vocale richiesta non è presente nella frase, o se erroneamente viene chiamata una vocale già mostrata dal tabellone oppure una consonante, oppure se la vocale non è chiamata in tempo, 
il concorrente cede il turno di gioco. Se invece la vocale è presente, le relative occorrenze vengono mostrate sul tabellone di gioco, e il concorrente può effettuare una nuova mossa.
Un concorrente in possesso del bonus (Jolly) che effettua una chiamata di consonante o di vocale errata, o che non effettua una mossa nei tempi stabiliti, o che estrae Passa può spendere il bonus acquisito per evitare 
di perdere il turno. Il bonus non è spendibile quando il concorrente estrae Perde.
Il bonus, una volta acquisito, può essere conservato ed usato nelle manche successive.
Infine, ai concorrenti viene comunicato quando tutte le consonanti che compongono la frase misteriosa sono state chiamate, in seguito alla notifica, per quella manche, 
possono provare a dare la soluzione o comprare vocali, ma non possono più girare la ruota, e nel caso lo facessero, perderebbero il turno di gioco.

- Per iniziare

Per compilare, assemblare ed eseguire il progetto è necessario utlizzare Apache ant.
Apache Ant è una libreria Java e uno strumento da riga di comando la cui missione è guidare i processi descritti nei file di build come destinazioni e punti di estensione dipendenti l'uno dall'altro. 
Il principale utilizzo noto di Ant è la generazione di applicazioni Java. 
Ant fornisce una serie di attività integrate che consentono di compilare, assemblare, testare ed eseguire applicazioni Java.


- Prerequisiti

Apache ant
Local Area Network
Java
 
- Sviluppato con

Eclipse
Apache ant
PgAdmin
notepad

- Librerie esterne utilizzate

activation.jar
javax.mail-1.5.6.jar (per consentire l'invio delle e-mail)
postgresql-42.2.5 (Il driver JDBC PostgreSQL (abbreviato in PgJDBC) consente ai programmi Java di connettersi a un database PostgreSQL utilizzando un codice Java standard indipendente dal database. 
È un driver JDBC open source scritto in puro Java e comunica nel protocollo di rete nativo PostgreSQL)


- Guida all'installazione

In seguito all'installazione di Java dal sito ufficiale (https://www.java.com/it/download) è necessario scaricare i file relativi ad Apache Ant (https://ant.apache.org/bindownload.cgi);
dopo aver completato il download è possibile procedere alla creazione delle seguenti variabili d'ambiente relative al sistema:
1. ANT_HOME: ha come valore la directory della cartella relativa ad Apache Ant (precedentemente scaricata)
2. JAVA_HOME: ha come valore la directory della cartella relativa a Java (jdk)
E' poi necessario modificare la variabile di sistema 'Path' aggiungendo i seguenti percorsi:
1. %ANT_HOME%\bin
2.%JAVA_HOME%\bin
A questo punto sarà possibile, posizionandosi nella cartella 'Project B' relativa all'applicazione, avviare il terminale di sistema [alt + right-click -> apri finestra PowerShell qui  (su Windows)] e digitare il comando 'ant':
Apache ant procederà alla creazione del database, alla creazione dei file .class, alla creazione della documentazione javadoc, alla creazione del file jar 
e all'avvio del server , dei client e dell'admin.
Nel caso il server si trovi in una macchina diversa dai client/admin si richede di specificare l'indirizzo ip privato della macchina.
Nel caso il server non sia avviato e il client prova a connettersi sarà dato un messaggio di errore e darà la possibilità di riprovare la connessione. 
Nel caso si voglia cambiare il nome del database da creare, le credenziali d'accesso a pgAdmin, la porta oppure l'host si può modificare il file build.properties.

- Autori

Andrea Peluso - andreapeluso97@gmail.com
Luca Cremonesi - luca.cremo99@gmail.com
Dezso Valenti - valentidezso@gmail.com

- Licenza

Il progetto è distribuito sotto la licenza MIT.
Copyright (c) 2019

Permission is hereby granted, free of charge, to any person
obtaining a copy of this software and associated documentation
files (the "Software"), to deal in the Software without
restriction, including without limitation the rights to use,
copy, modify, merge, publish, distribute, sublicense, and/or sell
copies of the Software, and to permit persons to whom the
Software is furnished to do so, subject to the following
conditions:

The above copyright notice and this permission notice shall be
included in all copies or substantial portions of the Software.

THE SOFTWARE IS PROVIDED "AS IS", WITHOUT WARRANTY OF ANY KIND,
EXPRESS OR IMPLIED, INCLUDING BUT NOT LIMITED TO THE WARRANTIES
OF MERCHANTABILITY, FITNESS FOR A PARTICULAR PURPOSE AND
NONINFRINGEMENT. IN NO EVENT SHALL THE AUTHORS OR COPYRIGHT
HOLDERS BE LIABLE FOR ANY CLAIM, DAMAGES OR OTHER LIABILITY,
WHETHER IN AN ACTION OF CONTRACT, TORT OR OTHERWISE, ARISING
FROM, OUT OF OR IN CONNECTION WITH THE SOFTWARE OR THE USE OR
OTHER DEALINGS IN THE SOFTWARE.
